# Perchè parliamo così male Inglese?
## Soprattutto dopo tanti anni di scuola?

Io sinceramente non credo che parliamo così male noi italiani. Abbiamo un brutto accento, ma hai sentito i francesi? Saremmo anche parecchio sgrammaticati ma mi pare che tutto sommato anche in giro per il mondo non si fanno tanti problemi.
Sicuramente tedeschi, olandesi, probabilmente i paesi scandinavi, mediamente e se parliamo delle ultime generazioni, allora probabilmente sì, non siamo allo stesso livello.
Il punto però mi pare non fosse tanto il confronto con gli altri ma perché in Italia si parla male e poco l'inglese.
Cominciamo: quelli della mia età (50) alle elementari non facevano nessuna lingua se non qualche corso extra. Poi alle medie una sola ed io ho fatto francese. 
Poi alle superiori Inglese finalmente. Ma senza motivazioni, cominciare così tardi non dà grandi risultati e, almeno nel mio caso, l'inglese era sì importante ma
è sempre stato uno scalino sotto le materie principali, per es. il latino. E qui si potrebbero aprire infinite parentesi sul fatto che in Italia studiamo ancora Laino e
Greco nei licei e poco inglese e poca, pochissima informatica. Ora la situazione è migliorata ma talvolta capita che si cominci con l'inglese alle elementari, si passi che so al tedesco
e poi si torni all'inglese. 
Ecco poi l'inglese scolastico ma credo sia lo stesso per qualsiasi altra lingua, è stentato, faticoso, impacciato nel migliore dei casi. La lingua va esercitata,
va parlata con un madrelingua, magari all'estero e va praticata per mesi o anni per avere una certa dimestichezza. Per avere una certa padronanza
e proprietò di espressione con tanti vocaboli ci vuole tanto esercizio e come ho detto tanta pratica. 
E qui viene un altro punto: non abbiamo tante occasioni per poter "orecchiare" l'inglese. Cinema, film, documentari, trasmissioni televisive sono praticamente sempre 
doppiate. Spesso in modo eccellente. Se proprio proprio non sei curioso o non hai il motivo impellente per imparare l'inglese in fretta, chi te lo fa fare di 
guardarti un film o una serie o una trasmissione (ancora più difficile) in lingua originale?
