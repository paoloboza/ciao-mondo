#OGGI

##Limana 28/09/2021

Sono orami 2 giorni che dormo una quantità insufficiente di ore. Decisamente e risaputamente insufficiente. Nonostante ciò, mi sveglio attivo e relativamente fresco e durante il giorno non ho momenti di crisi particolare.
Ok, ogni tanto, mi si chiudono gli occhi; spesso sbadiglio -ma neanche poi così spesso- e non sono proprio al top ma, tutto sommato, sono presente e reattivo.
Mi è capitato in passato di dormire molte più ore e sentire il peso di una carenza di sonno. In realtà non molte di più, ma senz'altro di più. 

Allora diamo una dimensione, facciamo il punto un attimo per capire meglio. Ultimamente vado a letto verso le 11 e 30 e leggo quasi un'ora. La sveglia è impostata alle 05:50 (rigorosamente su Alexa)
Diciamo che, facendo una stima abbastanza ottimistica dormo 5h e 30. Sono poche? Sono tante? Penso che siano pochi a pensare che siano tante le ore 
che sto dedicando al sonno ultimamente, ma sono quasi sicuro che, almeno per ora, sono sufficienti.

Anni fa, ne sono passati molti ormai da quando ero a Ravenna e frequesntavo gli ultimi anni di università, avevo instaurato più o meno la stessa routine:
studiavo fino a che non mi si chiudevano gli occhi e la testa mi ciondolava, più o meno verso le 2 di notte, mi mettevo a letto e dormivo come un sasso fino
alle 7, anzi le 6:58. Col suono della sveglia saltavo fuori dal letto come una molla e dopo una breve colazione mi avviavo alla sede dei laboratori di biologia
e comiciavo l'interminabile catalogazione e riconoscimento degli animali raccolti in mare. Poche ore mi bastavano anche allora per affrontare le lunghe ore
al microscopio binoculare intervallate dallo studio o, negli ultimi mesi dalla redazione della tesi. 

Non mi è mai pesato svegliarmi a quell'ora, non mi pesa adesso svegliarmi così presto ora. Solo ora mi chiedo se non sarebbe molto più redditizio, se non mi
gioverebbe maggiormente, dedicare qualche ora in più al sonno. Forse sarei più "efficiente"? Avrei più memoria? Più concentrazione? Il fatto è che non è facile 
riuscire a rompere la routine per andare a letto prima. Già stasera magari, quasi sicuramente domani. Proviamo...
